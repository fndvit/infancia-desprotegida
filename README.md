#### Read in [English](....)


# Infància (des)protegida

##### [Premi Montserrat Roig 2019](https://www.barcelona.cat/infobarcelona/ca/tema/ajuntament/premis-montserrat-roig-2019-al-periodisme-i-la-comunicacio-social_1011372.html), atorgat per l’Ajuntament de Barcelona.

Aquest reportatge explora el patiment dels infants quan són víctimes de maltractaments psicològics, físics i abusos sexuals dins de l’entorn familiar. La violència masclista és, sovint, el detonant.

L'objectiu és aconseguir que l'administració catalana faci retiment de comptes (*accountability*) sobre els recursos públics emprats per fer front a aquesta problemàtica social. 
Sempre amb un interès de reparació, conscienciació i millora de la situació actual.

Després de vuit mesos d'investigació, l'anàlisi de dades sobre maltractaments i abusos sexuals als menors, les peticions d'informació pública, 
les entrevistes a una trentena de professionals i la documentació publicada demostren que és urgent un canvi en l'abordatge de les violències cap als infants 
perquè s'està incomplint la [llei 8/2021 de Protecció a la Infància i Adolescència](https://www.boe.es/buscar/act.php?id=BOE-A-2021-9347).

## Per què les violències físiques i sexuals a menors?
En 2019, el mateix equip va presentar el reportatge [Desprotegides, malgrat tot](http://desprotegides.cat/), on es volia destacar 
molt més que la punta de l'iceberg sobre la violència masclista a Catalunya. Quan l'Ajuntament de Barcelona ens va atorgar el premi Montserrat Roig 2019 per a realitzar una investigació social, no ens ho vam pensar dues vegades. 

Es pot dir, doncs, que «Infància (des)protegida» és una segona part del «Desprotegides, malgrat tot», perquè bona part de la violència física i sexual que pateixen els infants s'origina en llars on la violència masclista està molt present. Aprofundint en la problemàtica, vam entrar en contacte amb històries molt doloroses que sovint romanen ocultes: els menors guarden silenci perquè no saben quin adult del seu entorn pot ajudar-los.

## Metodologia

Cercar dades sobre la violència física i sexual de menors és una àrdua tasca perquè... 
  1) La gran majoria dels casos es desconeixen, mai surten a la llum. Només es notifiquen a la policia o jutjats [1 de cada 10 abusos sexuals a menors!](https://www.savethechildren.es/sites/default/files/imce/docs/sota-el-mateix-sostre-web-doble.pdf) I 7 de cada 10 casos denunciats, no arriben a judici per manca de proves.
  2) Els pocs que es coneixen, són recollits amb criteris diferents pels serveis assistencials (salut, escola, Mossos, serveis socials, etc)
  
En aquest reportatge hem treballat amb les fonts de Mossos d'Esquadra 
  
